   **Visti** gli articoli 19 (Istituzione dell’Agenzia per l’Italia
   Digitale), 21 (Organi e statuto), 22 (Soppressione di DigitPA e
   dell’Agenzia per la diffusione delle tecnologie per l’innovazione;
   successione dei rapporti e individuazione delle effettive risorse
   umane e strumentali) del decreto legge №83 del 22 giugno 2012,
   recante “\ *Misure urgenti per la crescita del Paese*\ ”, convertito,
   con modificazioni, nella legge №134 del 7 agosto 2012 e s.m.i. e
   l’articolo 14-bis (Agenzia per l’Italia Digitale) del decreto
   legislativo №82 del 7 marzo 2005 (Codice dell’Amministrazione
   Digitale) e s.m.i.;

   **Visto** il decreto legislativo 7 marzo 2005, №82 e s.m.o., che
   assegna all’Agenzia per l’Italia Digitale la regolamentazione del
   sistema SPDI e, in particolare l’articolo 71;

   **Visto** il DPCM 24 ottobre 2014 recante “\ *Definizione delle
   caratteristiche del sistema pubblico per la gestione dell’identità
   digitale di cittadini e imprese (SPID), nonché dei tempi e delle
   modalità di adozione del sistema SPID da parte delle pubbliche
   amministrazioni e delle imprese.*\ ” pubblicato sulla G.U. Serie
   Generale №285 del 9 dicembre 2014;

   **Espletata** ai sensi dell’articolo 71, comma 1, del CAD la procedura di consultazione pubblica;

   **Sentito** ai sensi dell’articolo 62, comma 8, del D.lgs. №179/2016, il Commissario straordinario per l’attuazione dell’Agenda digitale;

   **Sentite** ai sensi dell’articolo 71, comma 1, del CAD le amministrazioni competenti;

   **Sentito** ai sensi dell’articolo 71, comma 1, il Garante per la protezione dei dati personali;

   **Acquisito** ai sensi dell’articolo 71, comma 1, il parere della Conferenza unificata;

sono emanate le presenti Linee guida.

.. _Art-01:

Ambito di applicazione
----------------------

1. Le presenti linee guida normano le modalità di rilascio delle
      identità digitali per uso professionale cui i gestori di identità
      digitali del sistema SPID devono attenersi. Tali identità digitali
      sono quelle utili a provare l’appartenenza di una persona fisica
      all’organizzazione di una persona giuridica e/o la sua qualità di
      professionista. Le identità in questione, al contrario, non
      costituiscono prova dei poteri di rappresentanza di una persona
      giuridica dei quali una persona fisica è eventualmente in possesso
      né l’appartenenza di un professionista a un determinato ordine
      professionale o altro elenco qualificato.

2. Nel caso in cui il gestore dell’identità digitale deleghi
      all’organizzazione l’attività di verifica dell’identità digitale
      per il rilascio dell’identità digitale uso professionale per la
      persona giuridica, sono applicabili anche gli articoli dal 6 al 13.

.. _Art-02:

Definizioni generali
--------------------

1. Ai fini del presente provvedimento si intende per:

   a. *identità digitale uso professionale*: identità digitale SPID
         contenente un attributo che dichiara tale caratteristica;

   b. *identità digitale uso professionale della persona fisica*:
         identità digitale che contiene gli attributi della persona
         fisica cui sono state rilasciate le credenziali di
         autenticazione;

   c. *identità digitale uso professionale per la persona giuridica*:
         identità digitale che contiene gli attributi della persona
         giuridica e della persona fisica cui sono state rilasciate le
         credenziali di autenticazione;

   d. *DPCM*: il DPCM 24 ottobre 2014 recante *Definizione delle
         caratteristiche del sistema pubblico per la gestione
         dell’identità digitale di cittadini e imprese (SPID), nonché
         dei tempi e delle modalità di adozione del sistema SPID da
         parte delle pubbliche amministrazioni e delle imprese*;

   e. *RGPD*: Regolamento (UE) №679/2016 del Parlamento europeo e del
         Consiglio, del 27 aprile 2016;

   f. *IdP*: gestore dell’identità digitale SPID;

   g. *organizzazione*: la persona giuridica che stipula un accordo con
         un IdP al fine del rilascio delle identità digitali di cui alla
         precedente lettera c) in favore di soggetti che agiscono in
         qualità di dipendenti o, comunque, a nome o per conto
         dell’organizzazione stessa;

   h. *SP*: fornitore di servizi nell’ambito della federazione SPID.

Si applicano inoltre le definizioni di cui al DPCM 24 ottobre 2014 e
s.m.i..

.. _Art-03:

Modalità di rilascio
--------------------

1. Al fine di rilasciare l’\ *identità* *digitale uso professionale
   della persona fisica*, il gestore dell’identità deve verificare
   l’identità personale della persona fisica richiedente. La verifica
   dell’identità è assolvibile anche attraverso un servizio in rete
   accessibile con l’uso di identità digitale SPID della medesima
   persona fisica, a condizione che le credenziali utilizzate per
   l’autenticazione siano state rilasciate dallo stesso IdP al quale
   vengono richieste le credenziali per uso professionale e siano di
   livello pari o superiore a quelle richieste. Tale limitazione non si
   applica nel caso in cui siano intervenuti specifici accordi di natura
   privata fra gli IdP.

2. Al fine di rilasciare l’\ *identità* *digitale uso professionale
   della persona fisica*, il gestore dell’identità deve verificare
   l’identità personale della persona fisica richiedente. La verifica
   dell’identità è assolvibile anche attraverso un servizio in rete
   accessibile con l’uso di identità digitale SPID della medesima
   persona fisica, a condizione che le credenziali utilizzate per
   l’autenticazione siano state rilasciate dallo stesso IdP al quale
   vengono richieste le credenziali per uso professionale e siano di
   livello pari o superiore a quelle richieste. Tale limitazione non si
   applica nel caso in cui siano intervenuti specifici accordi di natura
   privata fra gli IdP.

   a. verificare l’identità personale della persona fisica richiedente;

   b. verificare che il richiedente abbia titolo per richiedere
         l’\ *identità digitale per la persona giuridica*;

3. La verifica di cui ai precedenti commi 1 e 2 lettera a) è effettuata
   con le modalità e i controlli previsti dalla normativa vigente in
   materia di rilascio dell’identità digitale della persona fisica.

4. La verifica di cui al comma 2, lettera b) è effettuata con modalità
   preventivamente sottoposte dal gestore dell’identità ad AgID per
   l’approvazione.

.. _Art-04:

Rapporti fra le parti
---------------------

1. Fermo restando il rispetto della normativa vigente in materia, le
   condizioni per la fornitura dell’identità digitale uso professionale
   sono oggetto di contrattazione fra le parti.

5. Al fine della stipula dell’atto di cui al precedente comma 1,
   l’\ *IdP* verifica l’esistenza della persona giuridica, che il
   firmatario abbia adeguati poteri e la sua identità.

.. _Art-05:

Attributo non professionale
---------------------------

1. L’\ *identità* *digitale uso professionale* contiene
   l’attributo-estensione Purpose valorizzato come **P**.

6. L’attributo oggetto del presente articolo consente ai fornitori di
   servizi SPID di regolare l’accesso ai servizi dedicati a
   professionisti e a persone giuridiche.

7. Resta in carico ai fornitori dei servizi SPID la definizione del
   livello di autorizzazione associato alla persona fisica risultante
   dall’\ *identità digitale uso professionale*.

8. L’SP che intende far autenticare un soggetto con l’\ *identità
   digitale uso professionale*, inserisce la seguente estensione SAML
   nell’\ *authentication request*:

.. admonition:: exmaple
  :class: admonition-example display-page

  .. code-block:: xml
    <samlp:Extensions
      xmlns:spid="https://spid.gov.it/saml-extensions">
        <spid:Purpose>**P**\ </spid:Purpose>
    </samlp:Extensions>

L’IdP consente il processo di autenticazione con *identità digitale uso
professionale* esclusivamente se la richiesta di autenticazione contiene
tale estensione.

.. _Art-06:

Ulteriori definizioni
---------------------

1. Negli articoli che seguono si intende per:

   a. *utenza di governo*: *identità digitale uso professionale per la
         persona giuridica* abilitata per l’accesso al *sistema di
         gestione* delle identità;

   b. *utente di governo*: uno o più soggetti dotati di *utenza di
         governo*;

   c. *utenza di gestione*: *identità digitale uso professionale per la
         persona giuridica* abilitata per l’accesso al *sistema di
         gestione* delle identità;

   d. *utente di gestione*: uno o più soggetti dotati di *utenza di
         gestione*;

   e. *gestori*: i soggetti dotati di *utenze di governo o di gestione*.

Si applicano, inoltre, le definizioni di cui all’articolo 2.

.. _Art-07:

Condizioni per la delega della funzione di verifica dell’identità dell’organizzazione
-------------------------------------------------------------------------------------

1. Il gestore dell’identità digitale SPID che demanda ad una
   *organizzazione* la verifica dell’identità dei soggetti cui fornire
   l’\ *identità digitale uso professionale per la persona giuridica,*
   deve:

   a. formalizzare l’impegno da parte dell’\ *organizzazione* al
         rispetto di tutti gli obblighi di legge derivanti dal *RGPD* e,
         per quanto di competenza, degli obblighi afferenti alla
         verifica dell’identità del soggetto cui si rilascia tale
         identità digitale;

   b. assicurarsi che i trattamenti dei dati da parte dei *gestori*
         siano disciplinati da un contratto o da altro atto giuridico ai
         sensi dell’art. 28 del *RGPD*;

   c. fornire le istruzioni necessarie ai *gestori* per svolgere
         l’attività cui sono designati nel rispetto della normativa
         vigente in materia e dei vincoli giuridici derivanti
         dall’accordo stipulato con l’\ *organizzazione*;

   d. assicurarsi che i *gestori* siano consapevoli delle conseguenze
         penali derivanti dal furto di identità;

   e. assicurarsi che i *gestori* siano consapevoli che le credenziali
         loro fornite sono strettamente personali e che rispondono delle
         conseguenze del loro utilizzo improprio;

   f. assicurarsi che i *gestori* siano consapevoli che le operazioni
         effettuate sono tracciate;

   g. assicurarsi che i *gestori* siano consapevoli del divieto assoluto
         di operare o avere le credenziali sia in qualità di *utente di
         governo* che di *utente di gestione*;

   h. rendere disponibile online un servizio che consenta ai *gestori*
         di revocare immediatamente le proprie credenziali, modificare
         la password, verificare le operazioni effettuate con le proprie
         credenziali;

   i. acquisire l’impegno formale dell’\ *organizzazione* di garantire
         che nessun operatore possa operare sia in qualità di *utente di
         governo* sia di *utente di gestione* e, per quanto di
         competenza, che le credenziali dei *gestori* siano utilizzate
         esclusivamente dai legittimi titolari;

   j. acquisire l’impegno formale dell’organizzazione a richiedere
         l’immediata revoca delle credenziali dei *gestori* nel caso in
         cui abbia rilevato un utilizzo promiscuo delle stesse ovvero
         nel caso in cui il titolare della stessa lasci
         l’organizzazione;

   k. acquisire la presa d’atto e l’accettazione da parte
         dell’organizzazione in merito al divieto assoluto di dotare il
         medesimo soggetto di *utenza di governo* e di *utenza di
         gestione*;

   l. inviare all’\ *organizzazione* via posta elettronica certificata
         una comunicazione mensile con cui sono comunicati i codici
         fiscali dei soggetti cui è stata rilasciata l’\ *identità
         digitale per uso professionale per la persona giuridica*, la
         data di rilascio, l’evidenza delle identità rilasciate nel
         periodo, l’indicazione dei *gestori* che hanno concorso al
         rilascio, nonché quelle cui sono state rilasciate tutte le
         utenze di gestione e dell’utenza di governo attualmente attive.

.. _Art-08:

Rapporti fra le parti
---------------------

1. Prima di sottoscrivere l’atto che regola il rapporto fra le parti,
   l’\ *IdP* deve verificare la reale esistenza del soggetto giuridico
   che costituisce parte del rapporto.

9. L’atto giuridico che instaura il rapporto fra le parti deve
   contenere:

   a. i nominativi dei soggetti dell’\ *organizzazione* che hanno il
         potere di autorizzare il rilascio e la revoca delle credenziali
         dei *gestori* e le modalità con cui tali richieste devono
         pervenire all’IdP. Tali modalità, devono assicurare
         l’integrità, l’autenticità, il non ripudio, la tracciabilità e
         la conservazione delle richieste per il periodo di cui all’art.
         7, comma 8, del DPCM;

   b. un indirizzo di posta elettronica certificata
         dell’\ *organizzazione*;

   c. il nominativo e i recapiti dei rispettivi responsabili del
         rapporto.

.. _Art-09:

Rilascio e funzioni dell’utenza di governo e di gestione
--------------------------------------------------------

1. Le *utenze di governo e di gestione* sono rilasciabili dall’IdP ai
   soggetti per i quali sia stata ottenuta l’autorizzazione ai sensi
   dell’art. 8, comma 2, lettera a) che dimostrano la propria identità
   ai sensi della normativa vigente in materia di rilascio dell’identità
   digitale SPID.

2. L’\ *utenza di governo* è utilizzabile per l’accesso al *sistema di
   gestione* al fine di:

   a. visualizzare l’elenco delle identità digitale uso professionale
         per la persona giuridica rilasciate in favore della propria
         organizzazione;

   b. richiedere la revoca delle *identità digitale uso professionale
         per la persona giuridica* rilasciate in favore della propria
         organizzazione;

   c. rendere disponibile l’elenco dei soggetti eleggibili ad ottenere
         l’identità digitale uso professionale per la persona giuridica
         indicandone il codice fiscale e l’indirizzo di posta
         elettronica del soggetto;

   d. visualizzare l’elenco di cui alla precedente lettera c) con
         possibilità di revoca.

3. L’\ *utenza di gestione* è utilizzabile per l’accesso al sistema di
   gestione al fine di:

   e. visualizzare l’elenco di cui al precedente comma 2 lettera c);

   f. inserire i dati identificativi del soggetto per il quale si sta
         operando la verifica dell’identità a condizione che tale
         soggetto sia nell’elenco di cui al precedente comma 2 lettera
         c). I dati da inserire sono: nome, cognome, data e luogo di
         nascita, sesso, codice fiscale, numero seriale della Tessera
         Sanitaria ovvero della Tessera del Codice Fiscale, tipo e
         numero del documento di riconoscimento, numero di cellulare con
         prefisso preceduto dal carattere “+” (es. +39123456789), un
         numero di almeno tre cifre (*codice di controllo*) scelte dal
         soggetto. Tale numero non può essere costituito da tre numeri
         identici. Sono ammessi i seguenti documenti di riconoscimento:
         carta di identità, passaporto, patente. L’indirizzo di posta
         elettronica del soggetto è quello fornito al comma 2, lettera
         c) e non è modificabile dall’u\ *tente di gestione*.

   g. dichiarare di aver ottemperato alla verifica dell’identità del
         soggetto in ottemperanza alla procedura prevista;

   h. visualizzare l’elenco dei soggetti per i quali ha effettuato la
         verifica dell’identità e la data della stessa.

.. _Art-10:

Token di autorizzazione
-----------------------

1. Il *token di autorizzazione* è il risultato dell’algoritmo di hash
      SHA-256 della stringa di dati contenente i dati personali del
      soggetto cui rilasciare l’\ *identità digitale uso professionale
      per la persona giuridica*, un *token* costituito da una stringa
      alfanumerica casuale di cinque caratteri e il *codice di
      controllo* di cui al precedente art. 9, comma 3, lettera b). Il
      contenuto di tale stringa è il seguente:

.. admonition:: exmaple
  :class: admonition-example display-page

  .. code-block::
    nome_cognome_codiceFiscale_numeroDocumento_indirizzoMail_numeroCellulare_token_codiceControllo 


.. _Art-11:

Sistema di gestione
-------------------

1. Il *sistema di gestione* è realizzato a cura degli IdP, reso
   accessibile ai *gestori*, realizza le funzionalità di cui all’art. 9
   commi 2 e 3, garantendo la netta separazione dei ruoli.

10. Il *sistema di gestione* deve garantire:

    d. la sicurezza del trattamento dei dati ai sensi dell’articolo 32
          del RGPD;

    e. la tracciabilità delle operazioni effettuate con le utenze dei
          *gestori*, l’indirizzo IP dal quale sono state effettuate, la
          loro collocazione temporale e la loro conservazione per il
          periodo di cui all’art. 7, comma 8, del DPCM;

    f. l’impossibilità per l’\ *IdP* di accedere ai dati di cui all’art.
          9, comma 3, lettera b).

11. Il *sistema di gestione*, a seguito della dichiarazione di cui
    all’art. 9, comma 3, lettera c):

    g. invia al titolare il *token* via sms o via email;

    h. rende disponibile all’IdP il *token* *di autorizzazione*
          all’emissione dell’identità digitale e, al buon esito
          dell’operazione, distrugge il *codice di controllo* di cui
          all’art. 9, comma 3, lettera b).

12. L’\ *organizzazione* deve garantire adeguata protezione delle
    stazioni di lavoro utilizzate per accedere al *sistema di gestione*
    adeguandosi quantomeno a quanto prescritto dalla Circolare №2/2017
    del 28 aprile 2017 recante “\ *Misure minime di sicurezza ict per le
    pubbliche amministrazioni.*\ ” Dette stazioni di lavoro sono
    accedute dai *gestori* previa autenticazione con credenziali senza
    particolari privilegi (*non* Administrator/root)

.. _Art-12:

Rilascio dell’identità
----------------------

1. Al fine di ottenere l’\ *identità digitale per uso professionale per
      la persona giuridica*, l’interessato, dopo essere stato
      autorizzato dall’\ *utente di gestione*:

   a. accede al servizio di rilascio dell’identità reso disponibile
         dall’\ *IdP* su canale protetto su cui inserisce il *token*
         ricevuto ai sensi dell’art. 11, comma 3, lettera a), i dati
         personali e il *codice di controllo* di cui all’art. 9, comma
         3, lettera b);

   b. il servizio di rilascio dell’identità dell’\ *IdP*, dopo aver
         ricalcolato il *token di autorizzazione* con i dati inseriti
         dall’interessato e averne verificata la corrispondenza con
         quanto ricevuto dal *sistema di gestione* ai sensi dell’art.
         11, comma 3, lettera b), provvede a rilasciare l’identità
         digitale inviando almeno una delle credenziali SPID via sms o
         email ai recapiti ottenuti ai sensi della precedente lettera
         a). In ogni caso, invia all’indirizzo email dichiarato
         dall’interessato all’\ *utente di governo* una comunicazione in
         cui si informa di aver rilasciato l’identità digitale.

.. _Art-13:

Livello delle credenziali dei gestori
-------------------------------------

1. Le credenziali SPID rilasciate ai gestori sono di livello pari o
   superiore alle credenziali delle *identità digitali per uso
   professionale per la persona giuridica* rilasciabili ai sensi
   dell’art. 12.

.. _Art-14:

Entrata in vigore
-----------------

1. Al fine di consentire ai fornitori di servizi SPID e ai gestori di
   identità digitale di predisporre quanto necessario, il presente
   provvedimento entra in vigore a decorrere dal 1 febbraio 2020.

